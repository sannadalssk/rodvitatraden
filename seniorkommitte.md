---
title: Seniorkommitté
description: 
published: true
date: 2024-01-27T23:54:22.464Z
tags: organisation
editor: markdown
dateCreated: 2024-01-27T23:54:22.464Z
---

Seniorkommittén leds av den av styrelsen utsedde senioransvarige, vilken är sammankallande i kommittén. Seniorkommittén ansvarar för det löpande arbetet med frågor som rör klubbens herr-, dam- och juniorlag. Den operativt ansvarige för det sportsliga är huvudtränaren för dam-, herr- och juniorlagen, men seniorkommittén fungerar som en samtalspartner för tränare och lagledare samt är även en länk till styrelsen. 

## Uppdrag och ansvar
Seniorkommitténs huvuduppdrag är att, i samråd med huvudtränarna och lagledarna för respektive lag, säkerställa att verksamheten bedrivs gentemot de krav, budget och målsättningar som utformats i samråd med styrelsen. Kommitténs ansvarsområden inbegriper, men är inte begränsade till att: 
* Ha kontroll på Seniorverksamhetens verksamhet ur ett ekonomiskt perspektiv.
* Hantera nyrekrytering av tränare och andra ledare i seniorlagen.
* Följa upp tränaravtal
* Följa och övervaka det sportsliga ansvaret för senior- och juniorverksamheten. Att lagen jobbar gemensamt efter Sannadals värdegrund och regler.
* Hantera och stötta i samband med konflikter i spelartruppen eller mellan ledare och spelare.
* Ha ett särskilt fokus på att hantera övergången från U16 till junior och seniorlag.
* Bedöma behovet av och ta fram förslag på styrdokument för verksamheten.


## Arbetsmetod
* Seniorkommittén sammanträder vid behov tillsammans med respektive lags huvudtränare, lagledare och eventuellt spelarrepresentanter.
* Frekvens och tidpunkt för mötena bestäms av kommittén.
* Vid mötena följs ekonomin i seniorverksamheten upp med respektive lagledare i relation till budgeten för respektive lag.
* Lämnar en rapport, muntlig eller skriftlig, till varje styrelsemöte om vad som är aktuellt.
* Om seniorkommittén har förslag på nya ledare i seniorverksamheten föreslås dessa till styrelsen som formellt beslutar.


## Organisation
* Seniorkommitténs ledamöter utses av styrelsen.
* Uppdraget är för 1 år i taget.
* Kommittén är representerad i styrelsen av minst en ledamot.
* Sammankallande kan adjungeras till styrelsemöte om den inte själv är styrelseledamot.
* Deltagarna i kommittén turas om att skriva mötesnoteringar.


## Nuvarande medlemmar
Du hittar [nuvarande medlemmar i seniorkommittén här](https://sannadal.com/om-foreningen/organisation/seniorkommitte/).
