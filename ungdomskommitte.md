---
title: Ungdomskommitté
description: 
published: true
date: 2024-01-28T00:23:24.109Z
tags: organisation
editor: markdown
dateCreated: 2024-01-28T00:23:24.109Z
---

Ungdomskommittén leds av den av styrelsen utsedde ungdomsansvarige, vilken är sammankallande i kommittén. Ungdomskommittén ansvarar för det löpande arbetet med frågor som rör klubbens ungdomslag, U10 – U16. Den operativt ansvarige för det sportsliga är huvudtränaren för respektive lag, men ungdomskommittén fungerar som en samtalspartner för tränare och lagledare samt är även en länk till styrelsen. 

## Uppdrag och ansvar
Ungdomskommitténs huvuduppdrag är att, i samråd med huvudtränarna och lagledarna för respektive lag, säkerställa att verksamheten bedrivs gentemot de krav, budget och målsättningar som utformats i samråd med styrelsen. Kommitténs ansvarsområden inbegriper, men är inte begränsade till att: 
* Följa, övervaka och utveckla verksamheten för föreningens barn- och ungdomslag, U10 – U16.
	* U16 ska vidare till junior- och seniorverksamheten
* Följa och övervaka behovet av tränare
	* Rekrytering, utbildning och se till att tränarna klarar av lagets behov
* Följa och övervaka behovet av lagledare
	* Rekrytera och stötta
* Följa och övervaka det sportsliga ansvaret för ungdomsverksamheten. Att lagen jobbar gemensamt efter Sannadals värdegrund och regler.
* Engagera föräldrar i Sannadals verksamhet
* Arrangera tränarforum och lagledarmöten under säsongen.
* Bedöma behovet av och ta fram förslag på styrdokument för verksamheten

## Arbetsmetod
* Ungdomskommittén sammanträder vid behov tillsammans med respektive lags huvudtränare och lagledare.
* Lämnar en rapport, muntlig eller skriftlig, till varje styrelsemöte om vad som är aktuellt.
* Beslutar om ledare som ska tilldelas förtroendeuppdrag samt skickar förteckning över tilldelade uppdrag till styrelsen för notering i protokoll.
* Skickar efter beredning förslag på ledare som behöver fråntas sitt förtroendeuppdrag till styrelsen som formellt beslutar.

## Organisation
* Ungdomskommitténs ledamöter utses av styrelsen.
* Uppdraget är för 1 år i taget.
* Kommittén är representerad i styrelsen av minst en ledamot.
* Sammankallande kan adjungeras till styrelsemöte om den inte själv är styrelseledamot.
* Deltagarna i kommittén turas om att skriva mötesnoteringar.


## Nuvarande medlemmar
Du hittar [nuvarande medlemmar i ungdomskommittén här](https://sannadal.com/om-foreningen/organisation/ungdomskommitte/).
