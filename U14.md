---
title: U14
description: 
published: true
date: 2024-08-29T08:39:58.748Z
tags: kunskapsmål
editor: markdown
dateCreated: 2024-01-28T00:15:06.617Z
---

Ålder: 13 - 14 år (U14)

Uppbyggnads- och prestationsstadiet. Lekfull och rolig träning. Motivera , förklara och genomför. Tränande ledarskap.

På denna nivå kan man börja föra in små taktiska moment som överensstämmer med träningen och sista året börja introducera lite kollektivt spel.

I den här åldern börjar vi gå in mer och mer på smådetaljer angående den individuella tekniken. M6 roll blir större och viktigare och vi förklarar hur denna kan skapa lägen åt de övriga spelarna på plan. I den individuella tekniken jobbar vi mycket med att ”tuffa till” spelarna samt utvecklar skottet.

Vi arbetar vidare med rullningsspelet fast på en högre nivå samt lägger in växlar, isär-drag och övergångar i spelet.  Vissa lätta bestämda spelrörelser som tjeckisk växel, polack och liknande kan också användas bl.a. för att få in vissa spelare i spelet. Fortsatt tonvikt på samarbete 2 och 2, 3 och 3.

Målvakten får lära sig ännu mer individuell teknik, bland annat X:a, utkast, ge lucka och täpp till. Ett lättare samarbete mellan försvar och målvakt bör övas in.

Vi utvecklar även den kollektiva kontringen med tydligare faser och eventuellt kombinationer. 

Träning bör innehålla en lika stor del individuell träning som kollektiv träning (samarbete två och två, tre och tre). Med skall även finnas en liten del tempoövningar med boll och spel. **Högt tempo på träningarna!!!**

## Försvarsspel
* Stöta
* Rörelsemönster och kontrakt mellan två spelare
* Styrande försvar, snedställning
* Sidledsarbete
* Fotarbete
* 3-2-1
* 5-1

## Anfallsspel
### Passningar
* Passningar mellan ytternior
* Studspass
* Vändpass
* Växlingar med mage mot målet
* Korta passningar med bägge händer
* Stötpass
* Backhandpass
* Hoppskottspass

### Skott
* Hoppskott
* Avstämt skott
* Löpskott
* Skott från alla positioner med störningsmoment. 
* Linje spel
* Spärr med efterföljande skott
* inhopp på fel ben

### Finter
* Stegisättning åt båda håll
* Skottfinter
* Kullagerfinter
* Förfinter. ex passningsfinter

### Uppställt spel
* Lära sig attackera vid sidan av egen försvarare. Finta eller skjut. 
* Samarbeta två och två. Ex. växel eller spärr.  
* Spel tre mot tre / fyra mot tre etc. med fokus vart attack sker i rullespel. 

## Kontringsspel
* 1-3 spelare med passningar och löpvägar i focus.
* Hålla press på spelet i fas 2
* spel 3 mot 2, 4 – 3 med fokus på attackerna i rullningsspel.
* spel 2 mot 2, 3 – 3 med fokus på attackerna i rullningsspel.

## Målvaktsspel
* Mer speciella träningsuppgifter
* Högre prestationskrav på Mv:s rörelser
* Hitta effektiva rörelsemönster
* Arbeta med Mv:s grundteknik
* Övergång från skottövningar med enbart ett alternativ till mer komplexa övningar, dvs skott var som helst i målet, alternativa avslutare, sidledsrörelser för Mv försvarare, ev tidspress
* Kontringsspel (utkast)
* Liberospel
* Allmän handbollsträning som utespelare
* Spel
* Prioritera alltid korrekt utförda parader
* Pressa inte Mv så att tekniken drabbas, arbeta inte med en trött Mv
* När Mv växer så kommer tyngdpunkten att förändras något. Vissa inlärda rörelser och balansmoment måste korrigeras för att rörelserna ska ske mjukt och harmoniskt
* Mv:s fysiska tillväxt gör också att man måste vara vaken på grundställning och arbetsbåge. Kanske måste man gå in och korrigera dessa efter de nya förutsättningarna

## Fysisk träning
Likväl som på de andra stadierna så är det den allmänna fysiska träningen som är viktig för uthålligheten. Här införs dock en specialisering för att utveckla den aeroba och anaeroba uthålligheten så mycket som möjligt. Träningsmässigt använder vi distanslöpning i olika terränger, distanser och farter för att främst öka den aeroba färdigheten. Intervallträningen består även den av olika distanser men också olika intensiteter och vilor för att främst försöka utveckla den anaeroba statusen. Här börjar vi också att individanpassa viss uthållighetsträning. I denna utvecklingsfas bör den fysiska träningen uppgå till 20% av de 5-6 timmar vi lägger ner varje vecka på träning.

Under detta stadie börjar också specialiseringen av t.ex. hopp- och kaststyrka. Här utökar vi också belastningen ytterligare men håller oss fortfarande en bit under maxkapaciteten. Under detta stadie kan man pressa individerna mer beroende på utvecklingen kroppsligt sett. Det är även under denna period viktigt med rörelseträning. Tillika från tidigare träningsstadie är det cirkel- och stationsträning som är att föredra.

## En spelare i den här åldersklassen bör kunna:
* Det mesta av handbollterminologin.
* Samarbete med M6.
* M6 bör kunna a-block, spärra för att få övertag, medrulle, ryss, nedhåll.
* Genombrottsteknik såsom kullagerfint, stegfint, snurrfint, skottfint. 
* Skjuta hoppskott, avstämda skott, underarmsskott, vikskott.
* Spela 3-3, 3-2-1, 5-1 försvar.
* Målvakt bör kunna attackera på närskott, stå kvar när skytten är stressad/dåligt läge, ge lucka och täppa till.
* Växel, isärdrag övergångsspel(förstå innebörden)
* Kollektiv kontring.
* Klara av spel i två positioner.

## Tävlingar
* Deltar i Eken cup.
* Deltar i den gemensamma cup som alla Sannadals ungdomslag deltar i.
* U14 deltar i USM.
* U13 spelar Östbollen.

## Bestämmelser för nivåanpassning
Utöver de generella bestämmelserna för [nivåanpassning](/nivaanpassning) gäller dessa för U13:
* Det är inte tillåtet att dela upp laget i permanenta grupper baserat på kompetens på träningar.
* Om laget spelar i flera nivåer i seriespelet måste alla spelare ha erbjudits att få vara med i alla nivåer några gånger varje säsong.
* Om det verkligen måste ske ett urval inför en cup ska det baseras på Sannadals vägledning för uttagning. Ingen toppning tillåts.
* Alla spelarna måste erbjudas möjlighet att delta i ungefär lika många matcher och cuper samt alla träningar som laget har.
* Speltiden kan ibland påverkas av spelarens träningsnärvaro, men spelaren uttagen till en match ska hen få spela.

För U14 gäller bestämmelserna angivna under U16.

## Socialt
Utbildning (kost, fysiologi, droginformation).

Återigen vill vi påpeka hur viktigt det är att ingen ska behöva välja idrott. Ingen ska bestraffas för att man utövar en annan idrott samtidigt.

Spelarrådet utses av spelarna själva.

## Säsongsplanering
[Vägledning och mall för säsongsplanering finns här](/sasongsplanering).

## Övrigt
* En träningstid innebär alltid: Samlingstid, halltid och stretchtid. Halltiden bör ej belastas med samling eller stretchning. 
* Ungdomarna ska nu klara sig själva i omklädningsrum och dusch. De har med sig ombyte i ”trunken”.
* Bra uppträdande på och utanför handbollsplanen. Spelarna är ett föredöme för de yngre.
