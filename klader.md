---
title: Kläder
description: 
published: true
date: 2024-01-27T23:10:54.116Z
tags: policy, verksamheten
editor: markdown
dateCreated: 2024-01-27T23:10:54.116Z
---

Klubbens matchfärger är rött och vitt, det vill säga röd eller vit tröja och röda shorts*. Målvakten får dock aldrig ha samma tröjfärg som med- eller motspelare. Klädseln skall bäras av alla spelare vid matcher. Undantag är när matchprogrammet föreskriver något annat, till exempel då vi har bortamatch och hemmalaget har röda tröjor. (Bortalaget skall alltid byta – Sannadals SKs tröjor för bortamatcher är vita).
 
Klubben håller med matchtröjor medan varje spelare själv håller med shorts och skor. Matchtröjor ärvs inom klubben och när ett lag växer ur sina tröjor återlämnas de till klubben för återanvändning.
 
Vid träning bör spelare i klubben använda träningskläder i enlighet med klubbens klädpolicy.
 
Som överdragskläder inför matcher och vid turneringar bör alla ha en laggemensam overall. Det ser trevligt ut och skapar gemenskap, overallen gör att vi känner igen varandra. Overallen är röd och svart.
 
Den gemensamma klädseln gör också att klubben syns vilket underlättar rekryteringen av nya medlemmar. Att vi syns är också viktigt för de sponsorer som genom att köpa reklamplats bidrar till klubbens ekonomi. Ju mer vi syns desto lättare att få företag intresserade. Alla kläder med föreningens klubbmärke skall godkännas av styrelsen. Det gäller framförallt kläder såsom overaller, matchtröjor och andra träningskläder.
 
Tränare och lagledare ska bära föreningens tröja eller overall vid matcher och turneringar. Alla som sitter på avbytarbänken ska bära föreningens färger.

## Vilka kläder som kan köpas

Översikt och alla produkter:  
https://sannadal.com/shop/

Spelare & medlemmar:  
https://www.stadium.se/foreningar/1716622

Föreningsshop och lagledare:  
https://www.stadiumteamsales.se/sannadalssk/handboll

## Övergångsperiod för byte av shorts 2024-2026 ##
Under en övergångsperiod kommer samtliga lag i klubben byta ut sina vita shorts till röda shorts. Detta görs gemensamt i laget och lagen har två år på sig (tom 31/12-2026) att byta shorts, när under perioden laget väljer att byta är sekundärt. Primärt är istället att samtliga spelare (och målsmän) är överens och övergår gemensamt till ny färg.
