---
title: Klubbens ekonomi
description: 
published: true
date: 2024-01-27T23:09:14.859Z
tags: ekonomi
editor: markdown
dateCreated: 2024-01-27T23:09:14.859Z
---

Ingen verksamhet fungerar utan pengar.

Våra intäkter består till största delen av medlemsavgifter, sedan kommer aktivitetsbidrag från stat och kommun baserade på närvarokorten för spelare upp till 25 år vad gäller det statliga LOK-stödet och 20 år när det gäller Stockholms stads medlemsaktivitetsbidrag. Samt den årliga gemensamma försäljningen som alla lag genomför som en del av medlemsavgiften och några sponsorer. Det är pengar som används till anmälningsavgifter till seriespel och cuper, planhyra och domaravgifter, idrottsmaterial som bollar, matchtröjor, klister, tejp, sjukvårdsutrustning, utbildning för ledare och funktionärer med mera. 

## Lagens ekonomi
Lagen har också egna [lagkassor](/lagkassa) där eventuell förtjänst från den årliga försäljningen och fik vid hemmamatcher kommer in. Dessa hanteras centralt av inom klubbens ekonomi.

## Swish
Klubbens swishnummer (123 673 46 93) ska endast användas vid köp av strumpor, shorts eller annat som klubben säljer. Swisha summan av det du köpt och skriv i meddelandet vad köpet gäller.

Klubbens swishnummer ska **inte** användas när enskilda lag har sammandrag med fik eller liknande. Den försäljningen ska gå till lagets egen kassa och eget swishnummer ska användas. Dessa ska sen sättas in till lagets lagkassa via klubbens plusgiro.
