---
title: Matchfunktionärer
description: 
published: true
date: 2024-01-27T23:25:00.718Z
tags: organisation
editor: markdown
dateCreated: 2024-01-27T23:25:00.718Z
---

Matchfunktionärer behövs till alla hemmamatcher och arrangemang. Vilka uppgifter funktionärerna har beror på vilken ålder det är på lagen som spelar. 

## Matchvärd
**Matchvärd** ska finnas vid alla barn- och ungdomsmatcher. Som matchvärd är du med och skapar en välkomnade och bra miljö för spelare, motståndare, ledare, domare och åskådare.

Ansvaret att utse matchvärd ligger på varje lag i Sannadals SK som arrangerar matchen att en vuxen (18 år och äldre) har rollen som matchvärd och har en gul väst så det syns.

Det ska tydligt framgå vem som är matchvärd och västar där det står Matchvärd på finns i våra hallar.

En matchvärds uppgifter är följande:
* Ta emot gästande lag, domare och funktionärer på ett välkomnande sätt genom att presentera dig och informera om viktiga funktioner i hallen, samt ditt uppdrag som matchvärd.
* Vara ett stöd för domaren/domarna och funktionärerna innan, under och efter match. Tänk dock på att det är domarna som dömer matchen/matcherna.
* Arbeta för nolltolerans kring spelplanen/spelplanerna.
* Att påtala om någon utanför spelplanen uppträder på ett olämpligt sätt utifrån punkterna om nolltolerans. Först och främst för personen själv, men även för ledaren till laget som person är kopplad till. Om någon person på ett mycket olämpligt sätt skulle bryta mot nolltoleransen punkter så har du i uppgift att skriftligt informera klubben som personen är kopplad till och till ditt distriktsförbund. Som matchvärd äger du dock inte rätt att avvisa person/personer från hallen.
	
Besökare på barn – och ungdomsmatcher inom Svensk handboll bör:
* Skapa en god stämning på och kring spelplanen.
* Respektera de beslut som spelare, ledare och domare tar i samband med träning och/eller match.
* Komma ihåg att det är barn och ungdomar som tränar eller spelare, inte du.

## Föreningsfunktionär
Som föreningsfunktionär är du behörig att sitta i ''sekretariatet'' och ha hand om tidtagning och resultat i de åldersgrupper där det ska registreras. I sekretariatet ska det finnas två personer, en som sköter tidtagning och en som sköter [matchprotokoll](/matchprotokoll) och sekretariatet kommunicerar och samarbetar med domarna. Utbildning till föreningsfunktionär hålls i klubbens egen regi.

## Distriktsfunktionär
Efter något eller några år som föreningsfunktionär är det dags att bli distriktsfunktionär. Som distriktsfunktionär är man funktionär på matcher upp till och med division 3 herrar, division 2 damer och på matcher från U15 och uppåt.

Föreningen utbildar själva distriktsfunktionärer och håller i repetetionskurser, är du intresserad kontaktar du funktionärsansvarig i Sannadals SK. 

## Förbundsfunktionär
Efter att ha varit distriktsfunktionär så kan du söka till förbundsfunktionärskurs. Du måste då uppfylla kriteriet på 2 – 3 års vana som distriktsfunktionär och ha deltagit på deltagit på de repetitionskursen som behövs. Som förbundsfunktionär måste man göra ett kurstest med godkänt resultat. Legitimation utfärdas efter godkännande.

Som förbundsfunktionär är man funktionär på matcher upp till och med Division 1 herrar (H1) och Damallsvenskan (DA).
