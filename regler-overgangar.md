---
title: Etiska regler vid övergångar
description: 
published: true
date: 2024-01-27T22:49:31.816Z
tags: verksamheten
editor: markdown
dateCreated: 2024-01-27T22:49:31.816Z
---

*Sannadals SK har sedan 2008 gått med på följande etiska regler som gäller alla föreningar i Handboll Öst vid övergångar/klubbyten.*

## Syfte
Det här etikdokumentet har tagits fram i samarbete mellan Handbollsförbundet Öst och distriktets föreningar i syfte att skapa en bättre relation mellan distriktets föreningar vid spelarövergångar inom ungdomshandbollen.

## Allmänt
Varje förening skall självklart utveckla de spelare man har i sin förening och inte jaga andra föreningars ”talanger” för övergång.

Barn och ungdomshandboll bör och skall man bedriva med kompisar, i första hand i sitt eget närområde. Naturligtvis ställer detta stora krav på att klubbarna sköts på ett tillfredsställande sätt och att resurser finns för utbildningar/utveckling av spelarna.

## Upp till U14
På dessa åldersklasser skall inte värvningar ske. Vid undantag som t.ex. flyttning gäller följande:

### För den ”nya” föreningen:

1. Föräldrarna till spelaren skall alltid kontaktas först innan man tar kontakt med spelaren för att höra deras åsikt.
2. Kontakt skall därefter alltid tas med spelarens förenings styrelse för att informera om att man avser att kontakta spelaren.
3. Det är inte tillåtet för en förening att låta en spelare från en annan förening provträna för den egna föreningen under seriespel och slutspel utan moderföreningens tillstånd.

### För spelare och föräldrar

1. Förälder till spelare skall alltid meddela sin moderförenings styrelse om övergång till annan förening önskas.
2. Förälder till spelare skall alltid meddela sin moderförenings styrelse om spelaren önskar provträna med en annan förening
3. En spelare får provträna med en annan förening under serie- och slutspelet om både den nuvarande moderföreningen och den andra föreningen är överens härom.

## U15 till U19
Kontakt med spelare för eventuell övergång får inte ske under pågående seriespelsperiod och slutspel. Svenska Handbollförbundets regelverk vid övergångar skall alltid följas, se www.svenskhandboll.se. Vid eventuell övergång gäller följande:

 ### För den nya föreningen:

1. Kontakt skall alltid tas med spelarens förenings styrelse och få en bekräftelse på att kontakt får tas med spelaren.
2. Föräldrarna till spelare under 18 år skall alltid kontaktas först innan man tar kontakt med spelaren för att höra deras åsikt. Spelare som fyllt 18 år för sin egen talan.
3. Det är inte tillåtet för en förening att låta en spelare från en annan förening provträna för den egna föreningen under seriespel och slutspel utan föreningens tillstånd.

### För spelare och förälder till spelare under 18 år:

1. Spelaren/förälder skall alltid meddela moderföreningens styrelse om att övergång önskas.
2. Det är inte tillåtet att provträna med annan förening under pågående seriespel och slutspel utan moderföreningens tillstånd.
3. En spelare får provträna med en annan förening under serie- och slutspelet om både den nuvarande moderföreningen och den andra föreningen är överens härom.

## Föreningens skyldighet

Det är varje förenings skyldighet att efterleva dessa etiska regler för övergångar/klubbyten.

Varje enskild förening är ansvarig för att **ALLA** deras ledare följer dessa.

På respektive förenings och på Handbollsförbundet Öst hemsida skall dessa regler finnas tillgängliga för alla.

HANDBOLLSFÖRBUNDET ÖST
Styrelsen, 2008-12-04